Title: Tagi plików

----
W rozdziale tym opisane są wszystkie dostępne tagi, jakich można używać w plikach rozdziałów. Większość z nich przyjmuje wartość tekstową, lecz niektóre mogą także obsługiwać zespół wartości (tablicę), którą podajemy w następujący sposób:

<pre name="code">
NazwaTagu:
 - Wartość 1
 - Wartość 2
 - Wartość 3
</pre>

Pola podstawowe
---------------

* **Title** - pełny tytuł danego rozdziału
* **ShortTitle** - skrócony tytuł rozdziału (np. na potrzeby odnośników). Jeżeli nie jest ustawiony, brana jest wartość z **Title**.
* **SeeAlso** - tablica identyfikatorów rozdziałów na potrzeby rubryki "Zobacz także".
* **Status** - wyświetla pod tytułem pole o tytule "Status", które można zaadaptować do dowolnych celów.
* **Reference** - umożliwia podanie sposobu wywołania funkcji (liczba, typ parametrów, zwracana wartość itd.).

Przykład:

<pre name="code">
Title: Funkcja foo()
ShortTitle: foo()
Reference: void foo(int $a, int $b)
SeeAlso:
 - reference.functions.bar
</pre>

Programowanie obiektowe
-----------------------
Pola te służą do łatwiejszego tworzenia dokumentacji do obiektowego kodu. Umożliwiają określenie np. klas pochodnych, bazowych itd. Wszędzie TypeFriendly zakłada, że otrzyma identyfikator rozdziału, który opisuje daną rzecz:

* **Extends** - klasa bazowa.
* **Implements** - implementowane interfejsy.
* **ExtendedBy** - lista klas rozszerzających aktualną.

Przykładowe użycie:

<pre name="code">
Title: Klasa "foo"
Extends: reference.bar
Implements:
 - reference.foo-interface
 - reference.bar-interface
ExtendedBy:
 - reference.joe
 </pre>
 
Dodatkowo istnieją wersje tych dyrektyw, które umożliwiają podanie nazwy klasy bezpośrednio. Wszystkie one mają nazwy rozpoczynające się od dużej litery "E", np. **EExtends**, **EImplements**. Przykładowe użycie:

<pre name="code">
Title: Klasa "foo"
EExtends: PDO
EImplements:
 - Countable
 - IteratorAggregate
</pre>

Pola planowane
--------------
Poniższe pola są propozycjami, które prawdopodobnie zostaną wdrożone w nadchodzących wersjach.

* **Author** - autor dokumentu
* **VersionSince** - od jakiej wersji dany element jest dostępny
* **VersionTo** - do jakiej wersji dany element był dostępny
* **MultiExtends** - do obsługi wielokrotnego dziedziczenia
* **SeeAlsoExternal** - sekcja "Zobacz także", lecz z odnośnikami zewnętrznymi
* **Quote** - umożliwi wklejenie cytatu na początek rozdziału
* **QuoteAuthor** - autorstwo cytatu
* **AllowUserComments** - do generatora wersji on-line: informacja, czy zezwolić na komentowanie danego rozdziału.
* **Appendix** - doklei do nazwy podstrony słowa "Dodatek X.", gdzie X to litera podana za wartość.