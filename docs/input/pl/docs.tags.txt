Title: Tagi plików

----
W rozdziale tym opisane są wszystkie dostępne tagi, jakich można używać w plikach rozdziałów. Większość z nich przyjmuje wartość tekstową, lecz niektóre mogą także obsługiwać zespół wartości (tablicę), którą podajemy w następujący sposób:

~~~
NazwaTagu:
 - Wartość 1
 - Wartość 2
 - Wartość 3
~~~

Pola podstawowe
---------------

Title
:   pełny tytuł danego rozdziału

ShortTitle
:   skrócony tytuł rozdziału (np. na potrzeby odnośników). Jeżeli nie jest ustawiony, brana jest wartość z **Title**.

SeeAlso
:   tablica identyfikatorów rozdziałów na potrzeby rubryki "Zobacz także".

SeeAlsoExternal
:   jak wyżej, lecz umożliwia podanie zewnętrznych odnośników. Po spacji można wpisać tekst odnośnika

Status
:   wyświetla pod tytułem pole o tytule "Status", które można zaadaptować do dowolnych celów.

Reference
:   umożliwia podanie sposobu wywołania funkcji (liczba, typ parametrów, zwracana wartość itd.).

Author
:   autor dokumentu

VersionSince
:   od jakiej wersji dany element jest dostępny

VersionTo
:   do jakiej wersji dany element był dostępny

Przykład:

~~~
Title: Funkcja foo()
ShortTitle: foo()
Reference: void foo(int $a, int $b)
VersionSince: 1.0.0
VersionTo: 1.2.0
SeeAlso:
 - reference.functions.bar
 SeeAlsoExternal:
 - http://www.example.com/ Przykładowa strona
~~~

Programowanie obiektowe
-----------------------
Pola te służą do łatwiejszego tworzenia dokumentacji do obiektowego kodu. Umożliwiają określenie np. klas pochodnych, bazowych itd. Wszędzie TypeFriendly zakłada, że otrzyma identyfikator rozdziału, który opisuje daną rzecz:

Extends
:   klasa bazowa.

Implements
:   implementowane interfejsy.

ExtendedBy
:   lista klas rozszerzających aktualną.

Przykładowe użycie:

~~~
Title: Klasa "foo"
Extends: reference.bar
Implements:
 - reference.foo-interface
 - reference.bar-interface
ExtendedBy:
 - reference.joe
~~~
 
Dodatkowo istnieją wersje tych dyrektyw, które umożliwiają podanie nazwy klasy bezpośrednio. Wszystkie one mają nazwy rozpoczynające się od dużej litery "E", np. **EExtends**, **EImplements**. Przykładowe użycie:

~~~
Title: Klasa "foo"
EExtends: PDO
EImplements:
 - Countable
 - IteratorAggregate
~~~

Pola planowane
--------------
Poniższe pola są propozycjami, które prawdopodobnie zostaną wdrożone w nadchodzących wersjach.

MultiExtends
:   do obsługi wielokrotnego dziedziczenia

SeeAlsoExternal
:   sekcja "Zobacz także", lecz z odnośnikami zewnętrznymi

Quote
:   umożliwi wklejenie cytatu na początek rozdziału

QuoteAuthor
:   autorstwo cytatu

AllowUserComments
:   do generatora wersji on-line: informacja, czy zezwolić na komentowanie danego rozdziału.

Appendix
:   doklei do nazwy podstrony słowa "Dodatek X.", gdzie X to litera podana za wartość.