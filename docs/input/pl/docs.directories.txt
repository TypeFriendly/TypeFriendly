Title: Struktura katalogowa

----
Dokumentacja TypeFriendly musi mieć odpowiednią strukturę katalogową. Utwórz gdzieś w swoim projekcie katalog na jej przechowywanie (np. `/docs`) i utwórz w nim następujące foldery:

    /input
        /pl
    /output
    /sort_hints.txt
    /links.txt
    /settings.ini

Zasady są bardzo proste: w katalogu `/input` znajdują się podkatalogi reprezentujące poszczególne wersje językowe, a w nich umieszczamy charakterystyczne dla każdej z nich pliki tekstowe. Dodatkowo możemy umieścić tu folder `/media` przechowujący obrazki i inną grafikę wykorzystywaną w dokumentacji. W `/output` TypeFriendly będzie zapisywać wygenerowane dokumentacje, dlatego upewnij się, że nadałeś mu uprawnienia do zapisu. Bezpośrednio w głównym katalogu zapisywane są pliki z ustawieniami, w których możesz wpływać na różne aspekty dokumentacji. Najważniejszym z nich jest `settings.ini` zawierający ustawienia główne. `sort_hints.txt` zawiera wskazówki dotyczące sortowania stron dokumentacji, zaś `links.txt` umożliwia zdefiniowanie słów kluczowych, które będą automatycznie zamieniane na linki do odpowiednich podstron. Dokładna budowa każdego z plików wyjaśniona jest dalej.